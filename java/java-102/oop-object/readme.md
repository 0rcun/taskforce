# Nesne Kavramı (Object)

Durum bilgisi (State) ve Davranış özellikleri barındıran yapılara nesne denilir. Nesne, yazılım dünyasında bir Sınıf&#39;tan oluşturulan (kendi ürettiğimiz veri tipi) ve hafızada saklanan yapıdır. Nesneler, nesneye ait özelliklerin (renk, uzunluk, fiyat gibi) ve davranışların (SMS göndermek, yazıyı formatlamak, ekrana yazdırmak gibi) bir araya toplanmasıyla oluşurlar. Bir de buna ek olarak özellikler içinde tuttukları bilgiyle (veriyle) bir durum bilgisine sahip olurlar. Örneğin: bir ilan nesnesi içinde başlık, açıklama metni, fiyat gibi alanlar o nesnenin özellikleridir. Bu özelliklerin her biri bir veriyi tutar. Örneğin: başlık=süper indirimli otomobil, açıklama=kaçmaz bu fırsat, fiyat=23400TL gibi veriler o nesnenin o anki durumunu (State) ifade eder. Nesnenin durumu fonksiyonlar vasıtasıyla değişebilir. Örnek ilan nesnesinin başlığı ve fiyatı güncellenirse yeni bir duruma geçmiş olur.
