# VS CODE | Eklentiler

Visual Studio Code'u indirip kullanmaya başladığımızda aklımızda "Hangi eklentileri indirmeliyim?" gibi sorular canlanıyor. Bu yazımızda sizlerle bunun üzerinden duracağız. 



İlk olarak söylemek isteriz ki olabildiğince az eklentiyle çalışmaya özen göstermeliyiz. Çünkü kurduğumuz bazı eklentilerin klavye kısayolları birbirleriyle çakışıyor olabilir ya da biz tam olarak fark edemesek de arka tarafta bir şeyler yanlış gidiyor olabilir.



![vs-ek](figures/vs-ek.png)



Visual Studio Code içerisinde eklentilere ulaşmak için ilk önce menü çubuğundan "Extensions" kısmına giriş yapmamız gerektiğini hatırlayalım. Bu konuda aklınıza takılan kısımlar varsa [buradaki](https://github.com/Kodluyoruz/taskforce/tree/basics/basics-for-everyone/vs-genelgorunum) yazımızı ziyaret edebilirsiniz. Eklentiler kısmına giriş yaptıktan sonra "Search Extensions in Marketplace" kısmından dilediğiniz eklentiyi aratabilirsiniz. 

![vs-liveserver](figures/vs-liveserver.png)

Bu örneğimizde arama kısmında "live server"ı arattığımızı ve karşımıza çıkan seçenekleri "Install" butonuna tıklayarak indirebileceğimizi görebiliriz. Eklentileri indirmeden önce alt kısmında yer alan eklenti açıklamalarını ve özelliklerini okumanızı tavsiye ediyoruz.



![vs-öneri](figures/vs-öneri.png)

Ek olarak "Extensions" kısmında görseldeki ikona tıklayarak eklentileri öne çıkanlar, popüler olanlar, önerilenler şeklinde filtreleyebilirsiniz.